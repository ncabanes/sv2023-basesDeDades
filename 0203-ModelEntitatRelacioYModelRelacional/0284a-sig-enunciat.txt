El Ministeri de Medi Ambient i Benestar d'un país desitja crear un Sistema d'Informació Geogràfica (en sigles, S.I.G.) d'accés públic a través d'Internet. El sistema oferirà informació referent a rius, afluents, sistemes muntanyencs i muntanyes, així com de les províncies on es localitzen.
A. Dels rius s'emmagatzemarà un codi de riu, nom, descripció i longitud total. A més, per a cada riu s'emmagatzemaran les províncies per les quals passa i la longitud del tram del riu per a cada província banyada.
B. De les províncies s'emmagatzemarà un codi administratiu de província, el nom i el nombre d'habitants, així com la capital de la província i la Comunitat Autònoma a la qual pertany.
C. Els rius poden ser afluents d'altres rius. En aquest cas, per a cada afluent es desitja conéixer de quin riu ho és, en quina província s'uneix a aquest riu i en quin punt quilomètric ho fa (mesurat des del naixement del riu del qual és afluent).
D. Quant als sistemes muntanyencs, s'emmagatzemarà un codi identificatiu, el nom, l'orientació (nord, nord-est, etc.) i la longitud, així com l'altura màxima i les províncies que ocupa.
E. Els sistemes estan formats per muntanyes dels quals s'emmagatzema un codi, un nom, descripció i altura. Cal tindre en compte que una muntanya només pertanyerà a un sistema. De les muntanyes també es vol emmagatzemar la província o províncies en les quals es troba (ja que hi ha casos en els quals una muntanya és compartida per diverses províncies). Les muntanyes a més poden tindre un origen volcànic o de plegament. En el cas que el seu origen siga volcànic, es desitja emmagatzemar el tipus de volcà i si és de plegament, s'emmagatzemarà el període geològic d'aquest plegament.
F. Alguns rius i muntanyes són elements geològics monitorats per satèl·lit. D'aquests elements es desitja emmagatzemar la data en la qual es comença el seu monitoratge i el satèl·lit que realitza el seguiment. Un element monitorat només pot ser-ho per un satèl·lit i un satèl·lit podrà monitorar diversos elements. Dels satèl·lits es desitja emmagatzemar el seu número identificatiu, nom i descripció.